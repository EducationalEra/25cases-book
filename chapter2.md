# 2. Як можна перевірити надійність сторінки в соціальних мережах?

**Шукайте значок перевірки облікового запису.** Акаунти громадських діячів та публічних осіб позначені спеціальними значками. Наприклад, блакитними галочками в Twitter. Це означає, що ці акаунти підтверджені — так їх складніше підробити та експлуатувати. Якщо певний обліковий запис не підтверджено, і вам це видається дивним, краще перевірити все ще раз.

**Аналізуйте історію облікових записів.** Щоб зрозуміти, це справжній акаунт, чи бот, якого створили для певної мети (наприклад, реклами), варто перевірити дати публікацій, друзів та підписників, лайки й інші параметри.

Якщо в обліковому записі мало друзів, і всі вони виглядають як боти, будьте насторожі. Якщо твіти або публікації зосереджені в певному часовому проміжку, будьте насторожі. Якщо немає оригінального контенту — лише ретвіти чи репости інших облікових записів, — знову ж-таки, будьте насторожі.