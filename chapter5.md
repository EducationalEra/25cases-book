# 5. Як перевірити, це оригінальне зображення, чи воно вже використовувалося?

Найшвидший спосіб перевірити, як і в якому контексті стало доступним певне зображення  — це **Google Images.** Ресурс дозволяє шукати як сам файл, так і посилання на зображення. Якщо ви перевіряєте оманливе зображення, що колись уже викрили, фактчекінгові статті будуть одним із перших результатів, які запропонує Google Images.

**[TinEye](www.tineye.com)** — це вже складніший інструмент. Спершу ви завантажуєте файл або посилання на зображення. Потім можна додати інші критерії пошуку, зокрема, пошук модифікованих зображень або хронологічний пошук. До речі, якщо ви визначите, у якому контексті зображення використовувалося вперше, це допоможе зрозуміти, чи його деконтекстуалізували (позбавили оригінального контексту) та використали заново.

