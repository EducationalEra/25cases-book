# 1. Як впевнитися в надійності веб-сайту?

**Проаналізуйте URL-адресу.** Завжди перевіряйте: це оригінальний веб-сайт, чи підробка. У вас мають з’явитися підозри, якщо URL-адреса побудована з невеликою зміною назви або розширення. Наприклад, сайти з дезінформацією часто беруть імена відомих новинних джерел і змінюють дрібні деталі. Такі шахраї розраховують, що користувач неуважний, чи поспішає, і не помітить пастки. 

**Використовуйте [Whois](www.whois.com/whois/).** Це незамінний інструмент, який допоможе дізнатися, хто зареєстрував домен сайту. Whois потрібна лише URL-адреса — тоді він надасть детальну інформацію про те, хто, де й коли зареєстрував сайт. Інколи цю інформацію приховують — це також може свідчити про недостовірність.